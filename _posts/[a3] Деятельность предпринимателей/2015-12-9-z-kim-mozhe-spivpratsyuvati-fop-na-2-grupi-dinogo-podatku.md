---
layout: article
categories: [a3, actual]
title: Хто може бути на другій групі єдинщиків та з ким він може працювати
img: 2grxtozkum.jpg
author: anna-ivanenko
--- 
Якщо третя група працює з будь-якими платниками податків необмежено і для неї обмеження тільки в сумі: не більше 5.000.000,00 грн. доходу на рік, з другою групою єдинщиків все трохи складніше. Отже, хто може бути на другій групі та з ким він може працювати. 

***Хто може бути на другій группі***

Умовами перебування ФОП на другій групі єдиного податку є наступне (відповідно до п.п. 2 п. 4 ст. 291 Податкового Кодексу України):

• надання послуг, у т.ч. побутових, платникам єдиного податку та / або населенню, виробництво та продаж товарів, діяльність у сфері ресторанного бізнесу;

• кількість найманих працівників повинно бути не більше 10 осіб;

• дохід не повинен перевищувати 1 500 000,00 грн. на рік;

Дія цього підпункту не поширюється на фізичних осіб - підприємців, які надають посередницькі послуги з купівлі, продажу, оренди та оцінювання нерухомого майна (група 70.31 КВЕД ДК 009:2005), а також здійснюють діяльність з виробництва, постачання, продажу (реалізації) ювелірних та побутових виробів з дорогоцінних металів, дорогоцінного каміння, дорогоцінного каміння органогенного утворення та напівдорогоцінного каміння.

Такі фізичні особи - підприємці можуть обрати виключно третю групу платників єдиного податку, якщо відповідають вимогам, встановленим для такої групи.

***З ким може працювати ФОП на другій групі***

Згідно зі  п.п. 2 п. 4 ст. 291 ПКУ  фізична особа-підприємець на другій групі може ***надавати послуги*** населенню, а також юридичним особам та фізичним особам-підприємцям, що перебувають на єдиному податку.

Після ознайомлення з цією інформацією може виникнути питання: «А чи може єдинщик на 2 групі продавати товари юридичним особам та фізичним особам - підприємцям, які перебувають на загальній системі оподаткування?». Адже закон обмежує коло тільки тих, кому можуть надаватись послуги, щодо товарів обмежень немає. 

Таких обмежень щодо продажу товарів в ПКУ немає. На підтвердження цього Державна податкова служба України у листі від 07.12.2012 р. N 6815/0/61-12/23-50.0214 роз’яснила щодо можливості ФОП як платника єдиного податку другої групи здійснювати продаж товарів, надавати послуги юридичній особі на загальній системі оподаткування.

Державна податкова служба зазначила, що платник єдиного податку другої групи може здійснювати продаж товарів платникам податків незалежно від обраної ними системи оподаткування. Це є можливим за умови дотримання кількості працівників та обсягу доходу.
У разі надання послуг особі, яка перебуває на загальній системі оподаткування, платник єдиного податку другої групи зобов'язаний перейти на застосування ставки єдиного податку, визначеної для третьої групи платників єдиного податку, або на загальну систему оподаткування.

***Таким чином, ФОП на другій групі:***

•	може мати дохід не більше 1 500 000,00 грн. на рік;

•	може мати не більше 10 найманих працівників;

•	може надавати послуги тільки населенню, або платникам єдиного податку (як іншим ФОП, так і компаніям на єдиному податку);

•	не може займатися наданням посередницьких послуг з купівлі, продaжу, оренди тa оцінювання нерухомого майна, а також діяльніcтю з виробництва, продажу ювелірних тa побутових виробів з дорогоцінних металiв, дорогоцінного каміння, дорогоцінного каміння органогенногo утворення тa напівдорогоцінного каміння;

•	може здійснювати продаж товарів платникам податків незалежно від обраної ними системи оподаткування;

•	може бути платником ПДВ.


