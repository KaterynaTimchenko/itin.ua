---
layout: article
categories: [a1, actual]
title: Нацбанк пом’якшує валютні обмеження
img: valobm.jpg
author: katerina-britskaya
---

В Україні продовжують діяти тимчасові валютні обмеження Нацбанку, проте з сьогоднішнього дня умови дещо покращуються.

Суттєвими змінами порівняно з попередньою редакцією Постанови Правління НБУ в сфері валютного регулювання можна 
відзначити наступне: 

|**Постанова Правління НБУ № 140 (діяла до 8 червня 2016)**|**Постанова Правління НБУ № 342 (чинна, діє до 14 вересня 2016 року)**|
|Обсяг обов’язкового продажу надходжень на рахунки українських суб’єктів господарювання (в тому числі ФОП ) в іноземній валюті|Обсяг обов’язкового продажу надходжень на рахунки українських суб’єктів господарювання (в тому числі ФОП ) в іноземній валюті|
|75 % | 65% |
|Максимальна сума продажу іноземної готівкової валюти в межах одного банку за 1 день|Максимальна сума продажу іноземної готівкової валюти в межах одного банку за 1 день|
|6 тис. гривень в еквіваленті                 |12 тис. грн в еквіваленті                                |
|Обсяг видачі готівки в іноземній валюті з рахунків за 1 добу через каси та банкомати | Обсяг видачі готівки в іноземній валюті з рахунків за 1 добу через каси та банкомати|
|50 тис. гривень в еквіваленті        |100 тис. грн в еквіваленті                                    |
|Обсяг видачі готівки в національній валюті за 1 добу через каси та банкомати|Обсяг видачі готівки в національній валюті за 1 добу через каси та банкомати|
|500 тис. гривень                            |Обмеження щодо видачі готівки в національній валюті зняті|

З 15 червня 2016 року змінюється порядок проведення валютно-обмінних операцій, а саме банкам дозволяється змінювати курси купівлі та 
продажу іноземної валюти протягом операційного дня. Проте як і раніше, при купівлі іноземної валюти особа має пред’являти документ, який посвідчує особу та її резидентність.

Незмінними залишається строк для проведення розрахунків в іноземній валюті за імпортними та експортними операціями, який становить 90 
календарних днів. 

**Законодавство:**

Постанова Правління НБУ № 342 від 7 червня 2016 року «Про врегулювання ситуації на грошово-кредитному та валютному ринках України». Діє до 14 вересня 2016 року.  

Постанова Правління НБУ № 341 від 7 червня 2016 року  «Про внесення змін до деяких нормативно-правових актів Національно банку України»
(в сфері здійснення валютно-обмінних операцій).
