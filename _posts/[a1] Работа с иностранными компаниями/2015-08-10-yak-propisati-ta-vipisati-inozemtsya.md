---
layout: article
categories: [a1, actual,]
title: Як прописати та виписати іноземця
img: vremennaya-registraciya.jpg
author: anna-ivanenko
--- 
Ця стаття буде особливо актуальною для іноземця, який приїхав в Україну з метою працевлаштування і перебування в Україні 
більше 90 днів, що автоматично означає – потрібно отримати посвідку на тимчасове проживання. Необхідною умовою отримання посвідки є реєстрація місця проживання (по-народному –прописка). Цей етап ми і розглянемо в даній статті.

**Юридичні наслідки реєстрації для власника квартири**

Багатьох хвилює питання того які юридичні наслідки чекають власника, що реєструє за своєю адресою людину. По-перше, це ніяк не впливає на оплату за квартиру, крім випадків, коли в вас немає лічильника на воду - тоді вартість користування водою буде залежити від кількості зареєстрованих в квартирі осіб.

По друге є ризик, що іноземець виїде і не випишеться. Нажаль, автоматичної виписки не відбувається і щоб виписатись, необхідно звернутись з заявою і оригіналом посвідки знову до центру адміністративних послуг. Є прецеденти, коли власникам квартир доводилось звертатись до суду, щоб виписати іноземця. Тому, щоб унеможливити такі ризики, краще отримати від іноземця доручення на зняття його з реєстрації (нам відомі випадки, коли можливо зняти з реєстрації і без надання посвідки на проживання). Крім того, реєстрація на певний строк (строк дії посвідки наприклад), спрощує також зняття з реєстрації.

І останній ризик - це репутація особи, яку ви реєструєте. Краще реєструвати тих людей, які вам знайомі, брати в них контактні дані. Оскільки органи внутрішніх справ можуть розшукувати особу за вашою адресою і просто перевіряти порядок перебування іноземця в Україні.

**Адреса є. Куди звертатись?**

 Реєстрація/зняття з реєстрації місця проживання/перебування з листопада 2014 року здійснюється в центрах адміністративних послуг. Адреси центрів та час прийому по Київу можна знайти тут [http://ac.dozvil-kiev.gov.ua/OneStopShop/List](http://ac.dozvil-kiev.gov.ua/OneStopShop/List) Реєстрація місця проживання іноземця може бути здійснена з одночасним зняттям з реєстрації попереднього місця проживання. 
 
 Якщо ви зняли себе з реєстрації за певною адресою і не зареєструвались за новою протягом 10 днів (саме цей строк передбачено нормативними актами), і плануєте продовжувати свою посвідку, ви маєте спочатку сплатити штрафи (ця процедура відбуваться в паспортному столі району, тобто в органах МВС), тільки після цього ви можете зареєструватись за новою адресою. Без такої нової реєстрації вашу посвідку не буде прийнято для продовження.

Для реєстрації місця проживання іноземець або його законний представник (з довіреністю, в якій підтверджено його повноваження
та документом, який підтвержує особу) подає до центру надання адміністративних 
послуг:

•	[письмову заяву про реєстрацію місця проживання](/pdf/Заява%20про%20реєстрацію%20місця%20проживаня.doc);

•	документ, до якого вносяться відомості про місце проживання;

•	квитанцію про сплату державного мита (на день опублікування статті -7 грн)

•	документи, що підтверджують право на проживання в житлі (наприклад, ордер, свідоцтво про право власності, договір найму 
(піднайму, оренди)). У разі відсутності зазначених документів реєстрація здійснюється за згодою власника/співвласників житла,
наймача та членів його сім’ї на реєстрацію місця проживання (для цього їм потрібно прийти особисто до центру адміністративних послуг чи нотаріально засвідчити свою згоду). 

•	[заяву про зняття особи з реєстрації місця проживання ](/pdf/ЗАЯВА%20%20про%20зняття%20особи%20з%20реєстрації%20місця%20проживання.doc)
(у разі здійснення реєстрації місця проживання з одночасним зняттям з
реєстрації попереднього місця проживання).

**Також можна зареєструвати місце перебування на певний строк**

 Для цього потрібно подати особисто чи законним представником (як завжди, з довіреністю, в якій підтверджено його повноваження
 та документом, який підтвержує особу)	документи, які зазначено вище для реєстрації місця проживання за виключенням заяви, її ми пожаємо за іншою формою( [заява про реєстрацію місця перебування особи](/pdf/ЗАЯВА%20%20про%20реєстрацію%20місця%20перебування%20особи.doc)).

_______________
Таким чином адресу реєстрації іноземця ми зареєстрували. Впевнена, що корисною інформацією для багатьох буде і те, як іноземця
зняти з реєстрації місця проживання. Документи подаються особою, чи законним представником (з довіреністю, в якій підтверджено
його повноваження та документом, який підтвержує особу).

**Зняття з реєстрації місця проживання особи здійснюється на підставі:**

•	[заяви про зняття особи з реєстрації місця проживання](/pdf/ЗАЯВА%20%20про%20зняття%20особи%20з%20реєстрації%20місця%20проживання.doc), яка подається особою або її законним представником;

•	судового рішення, яке набрало законної сили, про позбавлення права власності на житлове приміщення або права користування
житловим приміщенням, про виселення, про визнання особи безвісно відсутньою або оголошення її померлою;

•	свідоцтва про смерть;

•	паспорта або паспортного документа, що надійшов з органу державної реєстрації актів цивільного стану, або документа про 
смерть, виданого компетентним органом іноземної держави, легалізованого в установленому порядку;

•	документів, які свідчать про припинення підстав для перебування на території України іноземців та осіб без громадянства 
(наприклад, копія рішення про скасування посвідки на тимчасове проживання чи посвідки на постійне проживання в Україні)

•	документів, які свідчать про припинення підстав на право користування житловим приміщенням (закінчення строку дії договору 
оренди, найму, піднайму житлового приміщення, строку навчання в навчальному закладі (у разі реєстрації місця проживання в 
гуртожитку навчального закладу на час навчання), відчуження житла та інших визначених законодавством документів).

Зняття з реєстрації відбувається в день звернення.

Зняття з реєстрації місця перебування особи значно простіше. Воно здійснюється на підставі [повідомлення про зняття з 
реєстрації місця перебування особи](/pdf/ПОВІДОМЛЕННЯ%20%20про%20зняття%20з%20реєстрації%20місця%20перебування%20особи%20.doc), 

Повідомлення може бути надіслано як поштою, так і подано особисто заявником, або його законним представником (з довіреністю,
в якій підтверджено його повноваження та документом, який підтвержує особу) до органу реєстрації. Відмітка про зняття з
реєстрації місця перебування до паспортного документа не вноситься.

Таким чином ми розглянули питання, як вписати та виписати іноземця і тепер і ви знаєте, як це зробити. 
____________________
Інші корисні документи Ви можете знайти в розділі [Документы](http://itin.com.ua/content/documents.html)
