---
layout: article
categories: [a2, actual]
title: Як правильно обрати банк
img: denegnuy podarok.jpeg
author: anna-ivanenko
---

Сьогодні пропоную розглянути актуальну тему для представників IT-бізнесу, а саме - “Як правильно обрати банк”.

**Спершу, вивчаємо репутацію банку:**

1.	Читаємо відгуки про банк на спеціалізованих сайтах та інтернет-форумах, наприклад на [цьому](http://minfin.com.ua/company/)
можна обрати будь-який банк і прочитати  як відгуки так і іншу інформацію про нього.

2.	Цікавимося рейтингами банку від міжнародних та національних рейтингових агентств. Найбільш надійні банки з рейтингом uaA, 
рейтинг нижче uaBBB вже вказує на ризики. Цю інформацію можна знайти на сайті  [Мінфіну]( http://minfin.com.ua/company/), 
обравши цікавий для вас банк.

3.	Розуміємо, що чим вищі ставки по депозитах тим більше банку потрібні кошти, тим більш ризиково мати справу з ним.

4.	Дивимося, чи є у банку  програми кредитування, зазвичай проблемні банки такі програми звертають.

Рекомендую звернути увагу на [рейтинг Мінфіну](http://minfin.com.ua/banks/rating/), де вже є інформація за 2 квартал 2015
року. Відповідно до цього рейтингу в п’ятірку найкращих по всім показникам входять такі банки: Креді Агріколь  банк, 
УкрСіббанк, Райффайзен Банк Аваль, Укрєксімбанк, Укргазбанк. Хочу звернути вашу увагу, що ви можете відфільтрувати банки 
за вашими критеріями зручно. А натиснувши на назву банку можете отримати інформацію про банк .

**Зручність роботи з банком**

Важливо, щоб у банку був  зручний і зрозумілий сайт,  який містив би вичерпну інформацію про банківські послуги, адже 
багато хто перед відвідуванням банку особисто заходить на сайт і вивчає його.

Великим плюсом є розгалуженість відділень та банкоматів.

Також плюсом є наявність колл-центру, он-лайн підтримка, вічливе спілкування персоналу (при особистому відвідуванні 
зверніть увагу на те, чи ваш консультант максимально самостійно вирішує ваші питання, чи направляє до інших 
консультантів).

Одна з головних задач банку- створити такі умови для представника ІТ-бізнесу, щоб він міг максимальну кількість часу 
приділити веденню бізнесу і мінімальну на те, щоб копатися в тенетах інтернет-банкінгу, тому меню послуг має бути 
логічним, простим та зрозумілим, плюсом буде інтеграція з он-лайн бухгалтерією та наявність мобільного додатку для 
інтернет-банкінгу.

Якщо брати до уваги такий критерій вибору банку, як лояльність вкладників, то до п’ятірки найкращих банків можна 
віднести такі: УкрСіббанк, Райффайзен Банк Аваль, ПриватБанк, Кредобанк, Ощадбанк. Інформація взята
[тут]( http://minfin.com.ua/banks/rating/).

Також хочу звернути увагу резидентів (біржі фрілансу (програмісти, дизайнери, копірайтери, перекладачі), 
прямі продажі (програмісти, дизайнери, копірайтери, перекладачі), магазини аплікацій (програмісти), стоки 
(фотографи, ілюстратори, оператори), торгівельні майданчики (майстри, посередники з продажу товарів Made In Ukraine),
рекламні посередники (власники сайтів, блогери) тощо), що Нацбанк пішов вам на зустріч і  тепер отримати оплату від 
неризидентів за експорт послуг за кордон простіше. Для цього потрібно роздрукувати договір, що 
опублікований у відкритих джерелах (це стосується великих замовників, наприклад Google, Upwork) та скласти інвойс 
(приклади  інвойсів можна знайти [тут]( http://itin.com.ua/content/documents.html)).  Для надійності краще зробити 
дані документи двомовними, підписати їх самостійно - і можна подавати документи в банк для отримання оплат.
 
Проте, не з усіма банками узгоджені шаблони інвойсів, вони узгоджені з банками, з якими активно працюють 
фрілансери - Райффайзен Банк Аваль, Приват, ПУМБ, УкрСиббанк і ОTP. Тому, якщо ця інформація для вас актуальна, 
то це також може бути критерієм вибору банку.

Таким чином, на сьогоднішній день, найбільш привабливими в плані надійності та зручності можуть виглядати Креді 
Агріколь Банк, Кредобанк, УкрСіббанк, Райффайзен Банк Аваль, Ощадбанк, ПроКредит Банк, а по зручності і різноманіттю 
операційних можливостей лідирує Приват.
